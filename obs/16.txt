====== 16. उद्धारकर्ता ======


{{https://api.unfoldingword.org/obs/jpg/1/en/360px/obs-en-16-01.jpg}}


यहोशू के मरने के बाद, इस्राएलियों ने परमेश्वर की आज्ञा का पालन नहीं किया और न ही परमेश्वर के नियमों का पालन किया और न ही बचे हुए कनानियो को बाहर निकाला | इस्राएलियों ने यहोवा जो सच्चा परमश्वर है उसके स्थान पर, कनानियो के देवता की उपासना करना आरम्भ किया | इस्राएलियों का उस समय कोई राजा न था, इसलिये हर कोई वही करता था जो उन्हें ठीक लगता था |




{{https://api.unfoldingword.org/obs/jpg/1/en/360px/obs-en-16-02.jpg}}


क्योंकि इस्राएली निरन्तर परमेश्वर की अवहेलना कर रहे थे, इसलिये परमेश्वर का कोप उन पर भड़क उठा, और उन्हें शत्रुओं के अधीन कर दिया; और वह फिर अपने शत्रुओ के आगे ठहर न सके | इन शत्रुओं ने इस्राएलियों की वस्तुओं को लूट लिया, उनकी संपत्ति को नष्ट कर दिया, और साथ ही उनमें से बहुतों को मार गिराया | कई वर्षों बाद, इस्राएलियों ने पश्चाताप किया और परमेश्वर से कहा कि वह उन्हें बचाए |




{{https://api.unfoldingword.org/obs/jpg/1/en/360px/obs-en-16-03.jpg}}


तौभी परमेश्वर उनके लिए न्यायी ठहराता था जो उन्हें लूटने वाले के हाथ से छुड़ाते थे | परन्तु लोग परमेश्वर को भूलने लगे और पराये देवताओं के पीछे चलकर उनकी उपासना करने लगे | तो परमेश्वर ने पास के ही एक शत्रुओं के समूह मिद्यानियों को अनुमति दी कि वह उन्हें पराजित करे |




{{https://api.unfoldingword.org/obs/jpg/1/en/360px/obs-en-16-04.jpg}}


परमेश्वर ने उन्हें मिद्यानियों के वश में सात वर्ष तक रखा | मिद्यानियों के डर के मारे इस्राएलियों ने पहाड़ो के गहरे खड्डों, और गुफाओं, और किलों को अपने निवास बना लिया | अंत: वह परमेश्वर के सामने विलाप करने लगे कि वह उन्हें बचाए |




{{https://api.unfoldingword.org/obs/jpg/1/en/360px/obs-en-16-05.jpg}}


एक दिन, एक इस्राएली मनुष्य जिसका नाम गिदोन था, वह गेहूँ को मिद्यानियों से छिपा रहा था, जिससे वह उससे चुरा न सकें | यहोवा का दूत गिदोन के पास आया और कहा, “परमेश्वर तेरे संग है, शक्ति शाली योद्धा | इस्राएलियों को मिद्यानियों के हाथ से छुड़ा |”




{{https://api.unfoldingword.org/obs/jpg/1/en/360px/obs-en-16-06.jpg}}


परमेश्वर ने गिदोन से उस वेदी को नीचे गिराने के लिए कहा | गिदोन लोगों से डर रहा था, इसलिये वह रात्रि के समय का इंतजार कर रह था | तब उसने उस वेदी को गिरा दिया और उसको चूर-चूर कर दिया | और उस दृढ़ स्थान की चोटी पर ठहराई हुई रीति से अपने परमेश्वर यहोवा की एक वेदी बनाकर तू वहाँ होमबली चढ़ा |




{{https://api.unfoldingword.org/obs/jpg/1/en/360px/obs-en-16-07.jpg}}


नगर के लोग सुबह उठकर क्या देखते है; कि बाल की वेदी गिरी पड़ी है, और वह बहुत क्रोधित थे | तब वह लोग गिदोन के घर उसे मारने के लिए गए, लेकिन गिदोन के पिता ने कहा | “क्या तुम बाल के लिए वाद विवाद करोगे क्या तुम उसको बचाओगे |” यदि वह परमेश्वर हो तो, स्वयं अपने को बचाए इसलिये उन लोगों ने गिदोन को नहीं मारा |




{{https://api.unfoldingword.org/obs/jpg/1/en/360px/obs-en-16-08.jpg}}


तब मिद्यानी इस्राएलियों को लूटने के लिए फिर से आ गए | वहाँ पर वह बहुत थे, उन्हें गिना नहीं जा सकता था | गिदोन ने उन सब इस्राएलियों को एकत्र किया उनसे लड़ने के लिए | परमेश्वर इस्राएलियों को बचाने के लिए गिदोन का प्रयोग करना चाहता है, इसके लिए उसने परमेश्वर से दो चिह्न पूछे |




{{https://api.unfoldingword.org/obs/jpg/1/en/360px/obs-en-16-09.jpg}}


पहले, गिदोन ने कहा कि मैं एक कपड़ा खलिहान में रखूँगा और यदि ओस केवल उस ऊँन पर पड़े और सारी भूमि सूखी रह जाए | परमेश्वर ने ऐसा ही किया | अगली रात को उसने कहा, केवल कपड़ा ही सूखा रहे, और सारी भूमि पर ओस पड़े | परमेश्वर ने यह भी किया |




{{https://api.unfoldingword.org/obs/jpg/1/en/360px/obs-en-16-10.jpg}}


32,000 इस्राएली गिदोन के पास आए, परन्तु परमेश्वर ने कहा कि यह बहुत अधिक है | तब गिदोन ने बाइस हज़ार लोगों को लौटा दिया, जो लड़ने से डर रहे थे | परमेश्वर ने गिदोन से कहा, “अब भी लोग अधिक है |” अत: गिदोन ने तीन सौ सैनिकों को छोड़ बाकि सब को घर भेज दिया |




{{https://api.unfoldingword.org/obs/jpg/1/en/360px/obs-en-16-11.jpg}}


उसी रात परमेश्वर ने गिदोन को कहा, ” कि तू नीचे मिद्यानियों के डेरे में जा और देख कि वह क्या कह रहे है, उसके बाद तुझे जाने में साहस होगा | उसी रात जब गिदोन मिद्यानियों के डेरे में आया तब एक मिद्यानी सैनिक अपने संगी से अपना स्वप्न कह रहा था | वह जन अपने संगी से कह रहा था, “ कि इस स्वप्न का अर्थ यह हुआ कि गिदोन की सेना हरा देंगी मिद्यानियों की सेना को | गिदोन ने परमेश्वर को दंडवत किया |




{{https://api.unfoldingword.org/obs/jpg/1/en/360px/obs-en-16-12.jpg}}


और गिदोन ने इस्राएलियों की छावनी में लौटकर एक एक पुरुष के हाथ में एक नरसिंगा और खाली घड़ा दिया, और घड़ो के भीतर एक मशाल थी | जहाँ मिद्यानी सैनिक सो रहे थे, वहाँ जाकर डेरे को घेर लिया | गिदोन के तीन सौ सैनिकों के घड़ो के भीतर मशाल थी, जिसके कारण मिद्यानी मशाल की रोशिनी देख न सकें |




{{https://api.unfoldingword.org/obs/jpg/1/en/360px/obs-en-16-13.jpg}}


तब, गिदोन के सभी तीन सौ सैनिकों ने एक साथ अपने घड़ो को तोड़ डाला, अचानक ही मशालों से आग निकलने लगी | और अपने बाए हाथ में मशाल और दाहिने हाथ में फूँकने को नरसिंगा लिए हुए चिल्ला उठे, “यहोवा की तलवार और गिदोन की तलवार |”




{{https://api.unfoldingword.org/obs/jpg/1/en/360px/obs-en-16-14.jpg}}


परमेश्वर ने मिद्यानियों को हक्का-बक्का कर दिया, अत: उन्होंने एक दूसरे पर आक्रमण करना व मारना शुरू कर दिया | तुरन्त ही, बाकि इस्राएलियों को भी उनके घरों से बुला लिया गया ताकि मिद्यानियों का पीछा कर सके | उन्होंने बहुतों को मार गिराया, और बाकि बचे हुओ को इस्राएल से खदेड़ दिया | उस दिन बारह हज़ार मिद्यानियों को मार गिराया | परमेश्वर ने इस्राएल को बचा लिया |




{{https://api.unfoldingword.org/obs/jpg/1/en/360px/obs-en-16-15.jpg}}


तब इस्राएल के पुरषों ने गिदोन से कहा कि तू हम पर प्रभुता कर | गिदोन ने उनसे कहा कि मैं तुम्हारे ऊपर प्रभुता न करूँगा, परन्तु मैं तुमसे कुछ माँगता हूँ, कि तुम मुझे अपनी सोने की बालियाँ दो, जो तुमने मिद्यानियों से ली है | लोगों ने गिदोन को भारी संख्या में सोना दे दिया |




{{https://api.unfoldingword.org/obs/jpg/1/en/360px/obs-en-16-16.jpg}}


तब गिदोन ने उस सोने से एक विशेष वस्त्र बनवा लिए जो मिद्यानियों के राजा पहनते थे | परन्तु लोगों ने उसकी आराधना करना आरम्भ कर दिया, जैसे कि वह कोई मूर्ति है |




{{https://api.unfoldingword.org/obs/jpg/1/en/360px/obs-en-16-17.jpg}}


तो परमेश्वर ने इस्राएलियों को फिर से दंडित किया, क्योंकि उन्होंने मूर्ति की उपासना की थी | परमेश्वर ने उनके शत्रुओं को अनुमति दी, कि वह उन्हें पराजित करें | उन्होंने परमेश्वर से एक बार फिर सहायता माँँगी और परमेश्वर ने एक अन्य उद्धारक को उनके लिए भेजा | यह पद्धति कई बार दोहराई गई, इस्राएली पाप करते थे , परमेश्वर उन्हें दंड देता था, और फिर वह पश्चाताप करते थे, और फिर परमेश्वर उन्हें बचाने के लिए एक उद्धारक भेजता था | कई वर्षों में परमेश्वर ने बहुत से उद्धारक को भेजा जिन्होंने इस्राएलियों को शत्रुओं से बचाया |




{{https://api.unfoldingword.org/obs/jpg/1/en/360px/obs-en-16-18.jpg}}


अत: लोगों ने परमेश्वर से कहा कि उन्हें भी सभी राष्ट्रों के समान एक राजा चाहिए | उन्हें एक ऐसा प्रधान चाहिए था, जो कि लम्बा व मजबूत हो और युद्ध में उन्हें सही रास्ता दिखा सकें | परमेश्वर को उनकी यह प्रार्थना स्वीकार न थी, लेकिन फिर भी परमेश्वर ने उन्हें वैसा ही राजा दिया जैसा उन्होंने माँगा था |



//बाइबिल की यह कहानी ली गई है: न्यायियों :- 1-3; 6-8//


